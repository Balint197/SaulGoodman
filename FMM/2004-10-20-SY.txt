10/2004. (IV. 7.) FMM–ESZCSM együttes rendelet az Egészségügyi, Szociális és Családügyi Minisztérium szervezeti egységének a 2004–2006. évi Humánerőforrás-fejlesztési Operatív Program egészségügyi és szociális intézkedései végrehajtásában közreműködő szervezetté történő kijelöléséről és feladatairól 1 2008.06.13. Az Európai Unió strukturális alapjaiból és a Kohéziós Alapból finanszírozott támogatások hazai felhasználásáért felelős intézményekről szóló 1/2004. (I. 5.) Korm. rendelet (a továbbiakban: R.) 20. §-ának (2) és (4) bekezdésében kapott felhatalmazás alapján a következőket rendeljük el: I. Fejezet BEVEZETŐ RÉSZ A rendelet hatálya 1. § 2 A rendelet hatálya kiterjed a) a Nemzeti Fejlesztési Ügynökség szervezetébe tartozó, Humán Erőforrás Programok Irányító Hatóságára (a továbbiakban: irányító hatóság), valamint az Egészségügyi Minisztériumnak a 2004–2006. évi Humánerőforrás-fejlesztési Operatív Program egészségügyi intézkedései végrehajtását ellátó háttérintézményére, a Strukturális Alapok Programirodára (a továbbiakban: Programiroda), valamint b) arra a jogi személyre, a pártok kivételével, jogi személyiséggel nem rendelkező gazdasági társaságra, amely a projektje, programja végrehajtásához – a 2004–2006. évi Humánerőforrás-fejlesztési Operatív Program egészségügyi intézkedéseinek végrehajtása keretében – az Európai Unió által, az Európai Regionális Fejlesztési Alapból nyújtott támogatásokat, illetve az ezekhez társuló költségvetési forrásokat kívánja felhasználni, illetőleg használja fel. 2. § (1) E rendelet alkalmazásában a) Operatív Program : az Európai Bizottság és a Magyar Köztársaság Kormányának képviselői által aláírt 2004–2006. évi Humánerőforrás-fejlesztési Operatív Program; b) 3 egészségügyi intézkedések: ba) Operatív Program 4.3. intézkedés: az egészségügy infrastruktúrájának fejlesztése a hátrányos helyzetű régiókban, valamint bb) Operatív Program 4.4. intézkedés: az egészségügyi információtechnológia fejlesztése a hátrányos helyzetű régiókban. (2) 4 Az e rendelet által használt fogalmak közül a) az Egységes Monitoring Információs Rendszer (a továbbiakban: EMIR), intézkedés, a programkiegészítő dokumentum, a végső kedvezményezett, a monitoring bizottság, a közreműködő szervezet fogalmak meghatározását az Európai Unió által nyújtott egyes pénzügyi támogatások felhasználásával megvalósuló, és egyes nemzetközi megállapodások alapján finanszírozott programok monitoring rendszerének kialakításáról és működéséről szóló 102/2006. (IV. 28.) Korm. rendelet (a továbbiakban: Rendelet) 2. §-a , b) a Közösségi Támogatási Keret és a központi program fogalmak meghatározását az R. 2. §-ának (1) bekezdése tartalmazza. 3. § 5 Az Operatív Program egészségügyi intézkedései végrehajtásában – az R. 20. § (1) bekezdésében meghatározott – közreműködő szervezetként a Programiroda jár el. II. Fejezet A PROGRAMIRODA JOGAI ÉS KÖTELEZETTSÉGEI AZ EGÉSZSÉGÜGYI INTÉZKEDÉSEK VÉGREHAJTÁSA SORÁN 6 4. § 7 A Programiroda az egészségügyi intézkedések végrehajtása során a) 8 beterjeszti az irányító hatóság felé jóváhagyásra az Európai Regionális Fejlesztési Alapból származó pénzeszközök fogadásával kapcsolatos eljárási szabályokat tartalmazó belső működési kézikönyvét, b) az irányító hatóság által jóváhagyott belső működési kézikönyvében foglaltak szerint jár el, c) felelős az Operatív Program végrehajtása során az e rendeletben meghatározott feladatokhoz kapcsolódóan, a végső kedvezményezettnél és a helyben keletkezett adatoknak EMIR-be történő naprakész rögzítéséért, d) az Operatív Program végrehajtása során keletkezett dokumentumokat, annak pénzügyi zárását követő 3 évig megőrzi, e) kijelöl egy személyt az irányító hatóság elnökletével működő monitoring bizottságba. PÁLYÁZATOK KEZELÉSE A pályázat-előkészítő munkacsoport működtetése 5. § (1) 9 Az egészségügyi intézkedések végrehajtása során nyújtott támogatások pályázati dokumentációja előkészítő munkacsoport (a továbbiakban: munkacsoport) elnöke az irányító hatóság képviselője. Tagjait az irányító hatóság jelöli ki, a Programiroda javaslatára. (2) 10 A pályázati dokumentáció tartalmazza a pályázati felhívást, a pályázati útmutatót – ideértve a horizontális elvekre, környezeti fenntarthatóságra és esélyegyenlőségre vonatkozó külön útmutatókat is –, a pályázati formanyomtatványt és annak mellékleteit, a támogatási szerződéstervezetet, valamint az értékelési szempontrendszert, amelynek része a külön jogszabály szerinti előzetes többletkapacitás befogadási engedély. Pályázati eljárás 6. § A Programirodának a pályázati eljárás lebonyolításával kapcsolatos feladatai a következők: a) közzéteszi a pályázati felhívást, b) biztosítja a teljes körű pályázati dokumentációt a pályázók részére nyomtatott és elektronikus formában, c) pályázati felhívásonként részletes tájékoztatást és szakmai felvilágosítást nyújt regionális információs napok és a lehetséges pályázók felkészítését támogató pályázati tanácsadás biztosításával, d) az irányító hatóság által jóváhagyott kommunikációs akciótervének megfelelően gondoskodik a nyilvánosság és a lehetséges pályázók pályázattal kapcsolatban történő lehető legszélesebb körű, részletes tájékoztatásáról és felkészítéséről, e) nyilvántartja a pályázók által, a pályázattal kapcsolatban, írásban feltett kérdéseket és a választervezettel együtt azokat megküldi az irányító hatóságnak, f) naprakész tájékoztatással biztosítja az irányító hatóság és a saját honlapján működtetett, a több alkalommal, ismételten felmerülő kérdésekkel kapcsolatos honlaprovat működtetését, g) kialakítja, és működteti a pályázattal kapcsolatos szakértői és célcsoportra vonatkozó adatbázisokat, amelyeket rendszeres frissítés mellett továbbít az irányító hatóságnak, h) kialakítja, és működteti a pályázók nyilvántartását végző rendszert. Értékelési eljárás 7. § (1) A pályázatokat az értékelési eljárás során független szakértők értékelik. A pályázati eljárás tárgyát képező támogatást elnyerő pályázók kiválasztására az értékelő bizottság tesz javaslatot. (2) Az értékelési eljárás során a Programiroda különösen: a) javaslatot tesz az irányító hatóságnak a független szakértők és az értékelő bizottság szavazati joggal rendelkező tagjainak személyére, b) az irányító hatóság jóváhagyását követően megbízza a független szakértők és az értékelő bizottság tagjait a feladatok ellátásával, c) felkészíti a független szakértőket és az értékelő bizottság tagjait az értékelési eljárásban való részvételre, d) ellátja az értékelő bizottság titkári teendőit, e) az értékelő bizottság támogatási javaslatát a független szakértők által készített értékelési jelentéssel megküldi az irányító hatóság részére, f) a pályázók székhelyén, illetve telephelyén szükség esetén előzetes ellenőrzést kezdeményez, és az értékelő bizottság döntése alapján azt lefolytatja. KÖZPONTI PROGRAM Központi program kijelölése 8. § (1) A központi programot a programkiegészítő dokumentum tartalmazza. (2) A központi program keretében program-előkészítő munkacsoportot kell létrehozni, amely kidolgozza a központi program támogatási pénzeszközeinek felhasználásához szükséges feltételrendszert a Programiroda közreműködésével. A Programiroda ellátja továbbá a munkacsoport titkári feladatait. Programterv kidolgozása 9. § (1) 11 A központi program végrehajtását meghatározó programtervet (a továbbiakban: programterv) a programkiegészítő dokumentumban megjelölt végső kedvezményezett a Strukturális Alapok Programirodával egyeztetve készíti el. (2) A programterv kötelező tartalmi elemei a következők: a) a program címe, b) főbb adatok (szervezet neve, székhelye, képviseletre jogosult személy neve, elérhetősége), c) a program helyszíne, megvalósításának időtartama, d) a program célja, indokoltsága, e) a program leírása, hátterének bemutatása, esetlegesen kapcsolódó programok, f) a program elemei ütemezve, a programban, programelemekben való részvétel feltételei, a program keretében nyújtott szolgáltatások és támogatások köre, a program, illetőleg az egyes programelemek végrehajtása során elérendő eredmények, g) a részletes költségvetés, h) a megvalósításában érintett partnerszervezetek köre, az érintett célcsoport, i) a program megvalósításának folyamatát követő indikátorok, j) környezeti fenntarthatóság és az esélyegyenlőség szempontjainak érvényesülése, k) 12 a program hosszú távú fenntarthatóságnak bemutatása, a külön jogszabály szerinti, előzetes többletkapacitás befogadási engedély csatolása. A programterv jóváhagyása, az értékelés folyamata 10. § (1) A minősítő testület végzi a programterv értékelését, és javaslatot tesz az irányító hatóság részére a programterv elfogadására. Az irányító hatóság a minősítő testület javaslata alapján elfogadja programtervet. A minősítő testület tagjait a Programiroda javaslatára az irányító hatóság kéri fel. A minősítő testület tevékenységét az irányító hatóság által előterjesztett és a testület által jóváhagyott ügyrend szabályozza. (2) A programterv értékelése során a Programiroda a) közreműködik a formai értékelés szempontrendszerének kidolgozásában, b) formai szempontból értékeli a hozzá benyújtott programtervet, c) tagként részt vesz az irányító hatóság által vezetett minősítő testület munkájában, d) ellátja a minősítő testület titkári feladatait, e) a formai szempontból megfelelő programtervet megküldi az irányító hatóságnak. Szerződéskötés 11. § 13 (1) A pályázati eljárás eredményeként támogatásban részesülő pályázóval, valamint a minősítő testület által jóváhagyott központi programok esetében a végső kedvezményezettel a Nemzeti Fejlesztési Ügynökség megbízásából a Programiroda köt támogatási szerződést. A támogatási szerződés tartalmazza különösen a támogatás célját, összegét, a támogatott (végső kedvezményezett) elszámolási kötelezettségének meghatározását (tartalmát, formáját, határidejét), az elszámolás bizonylatait, továbbá az ellenőrzés módját és a szerződésszegés következményeit. (2) A Programiroda szerződéskötéssel kapcsolatos szakmai feladatai a következők: elkészíti a szerződésnek az adott pályázatra vagy központi programra irányadó tervezetét, illetve a szerződés esetleges módosításának a tervezetét és azt jóváhagyásra az irányító hatóságnak megküldi, a Nemzeti Fejlesztési Ügynökség megbízásával eljárva a szerződést megköti. (3) A (2) bekezdésben meghatározott jóváhagyásról az irányító hatóság legkésőbb a támogatási döntés meghozataláig intézkedik. Monitoring tevékenység 12. § 14 (1) Az Európai Regionális Fejlesztési Alap által társfinanszírozott egészségügyi intézkedések esetében az eljárásrendi és teljesítési monitoringért, a pénzügyi és a szakmai monitoringért, valamint a monitoring folyamat általános összehangolásáért a Programiroda felelős. A Programiroda dönt az előrehaladási jelentések elfogadásáról, és javaslatot tesz az irányító hatóság részére az esedékes támogatási részlet kifizetésére, feltéve, hogy meggyőződött a tény szerinti, eljárásrendi teljesítésről, igazolta a szakmai és a pénzügyi teljesítést. (2) A Programiroda az (1) bekezdésben meghatározott eljárásrendi és teljesítési monitoring feladatkörében: a) befogadja és feldolgozza a kedvezményezettek által készített előrehaladási jelentéseket, b) nyomon követi az előrehaladási jelentések beérkezését, és intézkedik a benyújtás érdekében, c) ha a végső kedvezményezett a jelentéstételi határidőt elmulasztja, írásban felszólítja a jelentés megküldésére, eredménytelen felszólítás esetén kezdeményezheti a végső kedvezményezettel kötött támogatási szerződéstől való elállást, d) ellenőrzi a kedvezményezettek előrehaladási jelentéseit formai és tartalmi szempontból, e) ellenőrzi a közbeszerzési eljárások lefolytatásának szabályszerűségét, f) biztosítja a monitoring folyamat során keletkezett dokumentumokat az irányító hatóság részére, g) részt vesz a monitoring folyamat az irányító hatóság által jóváhagyott formadokumentumainak előkészítésében, h) összegyűjti az adott projekt monitoringjában részt vevő személyek elérhetőségét, rögzíti a felelősöket, és a projektekre lebontott adatbázist továbbítja az irányító hatósághoz, i) befogadja a jelentések pénzügyi elszámolásaként benyújtott, külön jogszabályban meghatározott dokumentumokat, különösen a kifizetést igénylő dokumentumot, a számlák másolatait és a számlaösszesítőket, j) ellenőrzi, hogy a kedvezményezett az eredeti számlán feltüntette-e azt, hogy az adott számú projektre történő elszámolásra nyújtották be, k) biztosítja az egységes monitoring információs rendszer adatbázisának naprakész feltöltését, l) kockázatelemzés alapján éves helyszíni ellenőrzési tervet készít, és azt az irányító hatóságnak jóváhagyásra az előző év november 30-ig benyújtja, m) lebonyolítja a projektek helyszíni ellenőrzését, n) jegyzőkönyvet készít a helyszíni ellenőrzésről, o) elkészíti az éves átfogó és a negyedéves intézkedésszintű jelentést, és továbbítja az irányító hatósághoz. (3) A szakmai monitoring célja a szerződések teljesítése szakmai megalapozottságának ellenőrzése. A Programiroda a szakmai monitoring feladatkörében: a) a szakmai monitoring tevékenység ellátására – az irányító hatóság által a szakmailag felelős tárca iránymutatásai szerint kidolgozott kiválasztási szempontok alapján – az egészségügy tekintetében az Egészségügyi Minisztériummal együttműködve pályázati ablakonként, központi programonként vagy intézkedésenként szakértőket, valamint vezető monitort jelöl ki, felkészíti őket a feladatuk ellátására, valamint összehangolja tevékenységüket, b) adatokkal tölti fel és kezeli az egységes monitoring információs rendszer szakmai adatbázisát, c) kockázatelemzés alapján biztosítja a monitoring szakértők látogatásait a projektek helyszínén, illetve, amennyiben a projektről szerzett információk és problémafeltárás alapján indokolt, a helyszíni ellenőrzést, ezek alapján szükség esetén a vonatkozó jogszabályokban meghatározott beavatkozást kezdeményez, amelyről az irányító hatóságot tájékoztatja, d) a külön jogszabályban előírt módon benyújtott projekt-előrehaladási jelentések szakmai hitelesítését, a szakmai hitelesítési jelentésrészlet elkészítését biztosítja, e) befogadja és feldolgozza a monitoring szakértők által készített jelentéseket és jegyzőkönyveket, ezek alapján pályázati ablakonként negyedévente szakmai jelentést készít a (2) bekezdés o) pontban meghatározott negyedéves intézkedésszintű jelentés elkészítéséhez, f) a projektszintű végrehajtási problémák kezelésére szakmai konzultációt biztosít a projektek végrehajtói számára, g) az Európai Bizottság részére továbbítandó éves végrehajtási jelentés előkészítése céljából évente átfogó szakmai jelentést készít az irányító hatóság részére. (4) A Programiroda a pénzügyi monitoring feladatkörben megvizsgálja a benyújtott elszámolásokat, a támogatás alapjául szolgáló számlákat, egyéb számviteli bizonylatokat, valamint előleg esetén az előlegfolyósítás dokumentumait. Ennek keretében a) ellenőrzi és megállapítja, hogy az elszámolásra benyújtott kiadások, költségek megfelelnek-e a szerződéses feltételeknek és a hatályos, vonatkozó jogszabályokban foglaltaknak, b) ellenőrzi, hogy a számlák, a számlaösszesítőben megadott számlatételek és egyéb számviteli bizonylatok a támogatási szerződésben meghatározott jogcímre vonatkoznak-e, és összegüket tekintve is megfelelnek-e az előirányzott költségeknek, c) ellenőrzi a kedvezményezett nevének és bankszámlaszámának a támogatási szerződéssel való összhangját, valamint a szállító részére történő közvetlen kifizetési igény esetén ellenőrzi a számla alapján az elszámolásban megjelölt és a szállítói számlán szereplő bankszámlaszám egyezőségét, d) ellenőrzi, hogy a számlát, illetve egyéb számviteli bizonylatot a támogatási szerződésben meghatározott projekt megvalósításához kapcsolódó kivitelezési szerződésben meghatározott kivitelező, szállító állította-e ki, e) ellenőrzi, hogy az elszámolásra benyújtott kiadások, költségek teljesítése a pályázati kiírásban, illetve a támogatási szerződésben előírt határidőn belül történt-e, f) a szerződéses kötelezettségek teljesítésének ellenőrzése során vizsgálja, hogy az elszámolásra benyújtott számlát, illetve az egyéb számviteli bizonylatokat a kedvezményezett által lefolytatott közbeszerzési eljárás nyertes szállítója állította-e ki, g) ellenőrzi a saját erő felhasználását, h) ellenőrzi, hogy a kiadások a jogosultsági feltételeknek megfelelően merültek-e fel, i) ellenőrzi, hogy nem áll-e fenn köztartozás és támogatáshalmozódás, j) biztosítja a projektszintű pénzügyi hitelesítési részjelentés elkészítését, k) a támogatási keretből felhasznált források ismeretében megállapítja az utalható támogatási összeget, és biztosítja az elektronikus átutalás feltételeit. (5) A Programiroda az ellenőrzést követően a projektszintű hitelesítési jelentések alapján összeállítja a kifizetésekhez szükséges hazai forrás és közösségi hozzájárulás biztosítására vonatkozó, intézkedésszintű forráslehívási kérelmet és a forráslehíváshoz kapcsolódó hitelesítési jelentést, és azokat benyújtja az irányító hatóságnak. Követeléskezelés 13. § 15 (1) A Programiroda felelős a 2. § (1) bekezdés b) pontjában meghatározott egészségügyi intézkedések követeléskezeléséért, a jogtalanul igénybe vett vagy visszafizetésre meghatározott összegek nyilvántartásáért és beszedéséért. (2) Az (1) bekezdés szerinti feladatkörön belül a Programiroda a) intézkedik a megítélt visszafizetési kötelezettségekből eredő pénzeszközök beszedéséről, az Operatív Program számlájára történő utalásról, késedelmes törlesztés esetén a kamattartozás megállapításáról, a kedvezményezett értesítéséről és a keletkezett követelés behajtásáról, b) az irányító hatóság tájékoztatása alapján szerződésenként nyilvántartja a jogtalanul igénybe vett vagy visszafizetésre meghatározott támogatásokból keletkezett követelések tőke- és – a támogatási szerződés vonatkozó pontjai figyelembevételével megállapított – kamatösszegeit, c) a b) pont szerinti tartozásról értesíti az érintett kedvezményezetteket, intézkedik a követelések beszedése érdekében, ennek keretében – önkéntes teljesítés hiányában – érvényesíti a támogatási szerződésben kikötött biztosítékot, indokolt esetben végrehajtási, illetve – az irányító hatóság előzetes álláspontjának kikérése mellett és felhatalmazása alapján – felszámolási eljárást kezdeményez, d) naprakész nyilvántartást vezet a behajtott követelésekről, negyedévenként tételesen egyeztet az irányító hatósággal, e) a kedvezményezettek teljes körére kiterjedően figyelemmel kíséri a Cégközlönyt annak érdekében, hogy a cégbíróságok által közzétett, más szervezetek által kezdeményezett csőd-, felszámolási és végelszámolási eljárásban – az irányító hatóság képviseletében, nevében – a hitelezői igényt bejelentse és az eljárások során érdekeit képviselje, f) jogosult kiadni az azonnali beszedési megbízásra szóló felhatalmazás visszavonására vonatkozó hozzájáruló nyilatkozatot. III. Fejezet AZ IRÁNYÍTÓ HATÓSÁG IRÁNYÍTÁSI JOGKÖRÉNEK ELEMEI 14. § (1) Az irányító hatóság az e rendeletben meghatározott átruházott feladatok tekintetében a Programirodát közvetlenül utasíthatja. Az irányító hatóság e jogkörében a Programirodát a 15. §-ban meghatározott működési kézikönyv rendelkezéseinek betartására kötelezheti. (2) A Programiroda az e rendeletben meghatározott feladatok végrehajtásához harmadik személyt az irányító hatóság előzetes jóváhagyása esetén vehet igénybe. (3) Az irányító hatóság, illetve az általa megbízott személy ellenőrizheti a Programiroda e rendeletben meghatározott tevékenységét. Az ellenőrzés szabályait a 16. § tartalmazza. (4) Az irányító hatóság a Programirodát az e rendeletben meghatározott feladatainak ellátásáról a 19. §-ban foglaltak szerint számoltathatja be. (5) Az irányító hatóság jogköreit a 15. § (1) bekezdése szerinti kézikönyv tartalmazza. Az alkalmazandó eljárási szabályok meghatározásának módja 15. § (1) Az Operatív Program végrehajtásának a részletes eljárási szabályait az irányító hatóság működési kézikönyve (a továbbiakban: kézikönyv) tartalmazza. A kézikönyv elősegíti az irányító hatóság, a program intézkedéseinek lebonyolításában részt vevő közreműködő szervezetek és egyéb szervezetek számára az Operatív Program forrásainak szabályos, hatékony és eredményes felhasználását az Európai Unió átláthatóságra vonatkozó alapelvének megfelelően. A kézikönyvben foglaltak betartása kötelező. (2) 16 A kézikönyvet és módosításait az irányító hatóság vezetőjének előterjesztése alapján a Nemzeti Fejlesztési Ügynökség elnöke – az érintett miniszterekkel együttműködve – adja ki és vonja vissza. (3) 17 Az Operatív Program intézkedéseinek végrehajtásában részt vevő bármely szervezet írásbeli javaslatot tehet a kézikönyv módosítására. A javaslat elfogadásáról és a kézikönyv módosításáról az irányító hatóság vezetőjének előterjesztése alapján a Nemzeti Fejlesztési Ügynökség elnöke dönt. (4) 18 A Programiroda a kézikönyvben foglaltak szerint az egészségügyi intézkedések végrehajtására belső működési kézikönyvet készít, amelyet az irányító hatóság vezetője hagy jóvá. IV. Fejezet AZ IRÁNYÍTÓ HATÓSÁG ÉS A PROGRAMIRODA EGYÜTTMŰKÖDÉSE EGYÉB TERÜLETEKEN Ellenőrzés 16. § (1) A Programiroda az első szintű ellenőrzés keretében helyszíni monitoring (helyszíni ellenőrzés) lebonyolításában vesz részt. (2) 19 A Nemzeti Fejlesztési Ügynökség belső ellenőrzésért felelős részlegének ellenőrzési kézikönyvében, külön jogszabályban és a kézikönyvben foglaltak szerint ellenőrizheti a Programiroda közreműködő szervezeti tevékenységéhez kapcsolódó ellenőrzési rendszert, a Programirodának a támogatások lebonyolításával kapcsolatos tevékenységét, továbbá a végső kedvezményezettnél a támogatások felhasználását. (3) 20 Az ellenőrzés vonatkozásában a Programiroda a) megküldi az irányító hatóság részére a Programiroda belső ellenőrzését ellátó részleg által az uniós támogatások felhasználásával összefüggésben végrehajtott belső ellenőrzések ellenőrzési jelentéseit a jelentés kézhezvételét követő 15 napon belül, b) megküldi az irányító hatóság részére az Európai Számvevőszék, az Európai Bizottság, a kifizető hatóság, a Kormányzati Ellenőrzési Hivatal, az Állami Számvevőszék és a Nemzeti Fejlesztési Ügynökség belső ellenőrzésért felelős nemzeti egysége által végrehajtott ellenőrzésekről szóló ellenőrzési jelentéseket azok kézhezvételét követő 15 napon belül, c) megküldi az irányító hatóság részére az európai uniós támogatások felhasználásával összefüggő ellenőrzési jelentések alapján készített intézkedési terveket azok elkészültét követő 15 napon belül, d) a c) pontban említett intézkedési tervek végrehajtásának helyzetéről (a végrehajtott intézkedésekről, a végre nem hajtott intézkedésekről és azok indokáról) évente egy alkalommal – január 15-ig – összefoglaló keretében tájékoztatja az irányító hatóságot. A felek együttműködése a szabálytalanság kezelése terén 17. § (1) A szabálytalanságok kezelésének általános célja az Operatív Programra vonatkozó hazai és az Európai Közösség jogszabályaiban meghatározott elvek és előírások megsértésének megelőzése, megakadályozása. A visszaélés megállapítása esetén, az Operatív Program céljainak megvalósulása érdekében az eredeti állapotot helyre kell állítani, a felelősséget meg kell állapítani. (2) A Programiroda az irányító hatóság döntése alapján a szabálytalansággal érintett folyamat azonnali leállítására és a vizsgálat megkezdésére köteles. (3) 21 A Programiroda köteles a feladatkörének ellátása során bekövetkezett szabálytalansággal összefüggő visszafizetési kötelezettségének az Operatív Program számlájára történő befizetéssel eleget tenni. Tájékoztatás és a nyilvánosság biztosítása 18. § (1) A Programiroda és az irányító hatóság a tájékoztatás és a nyilvánosság biztosítása során a Közösségi Támogatási Keret kommunikációs terve, az Operatív Program kommunikációs stratégiája, valamint az irányító hatóság által készített, a kézikönyv részét képező publicitási irányelvek és kommunikációs stratégia alapján jár el. (2) Az (1) bekezdésben meghatározott dokumentumokban foglaltakkal összhangban a Programiroda minden év október 31-éig éves kommunikációs akciótervet és kommunikációs költségvetési tervezetet készít, amelyet az irányító hatóság hagy jóvá. (3) A tájékoztatás és nyilvánosság biztosítása során felmerült költségeket az irányító hatóság a jóváhagyott éves kommunikációs akcióterv és költségvetési tervezet alapján elismeri, és a Technikai Segítségnyújtási Keret terhére megtéríti. A jelentéstétel rendszere 19. § 22 (1) A Programiroda a monitoring tevékenységgel összefüggésben a 2. § (1) bekezdés b) pontjában meghatározott egészségügyi intézkedések esetén a) negyedévente átfogó jelentést készít az érintett projektek és intézkedések előmeneteléről, és azt eljuttatja az irányító hatósághoz, b) évente az irányító hatóság éves jelentéséhez átfogó jelentést készít az érintett intézkedések előrehaladásáról, és azt eljuttatja az irányító hatóságnak. (2) Az irányító hatóság eseti jelleggel egyéb, a 2. § (1) bekezdés b) pontjában meghatározott egészségügyi intézkedésekhez kapcsolódó jelentés benyújtására jogosult felhívni a Programirodát, amelynek az köteles eleget tenni. 20. § 23 A Programiroda feladatai ellátásához szükséges pénzügyi eszközök rendelkezésre bocsátásának módja 21. § (1) 24 A Programiroda működéséhez szükséges pénzügyi eszközöket az egészségügyi miniszter bocsátja rendelkezésre az adott naptári évre szóló költségvetési törvényben foglaltak alapján. (2) Az irányító hatóság a Technikai Segítségnyújtási Keret forrásainak felhasználása során mérlegeli a Programiroda végrehajtásban betöltött szerepét, valamint maradéktalanul alkalmazza a Programiroda által kezelt források nagyságának megfelelő arányosság elvét. (3) A Programiroda minden év október 31-éig tervet készít a Technikai Segítségnyújtási Keret következő évi felhasználásáról, és azt az irányító hatóságnak jóváhagyásra benyújtja. (4) A Programiroda a jóváhagyott felhasználási tervnek megfelelően, a reá irányadó szabályok szerint az irányító hatóság által jóváhagyott kerettel gazdálkodhat. 22. § (1) 25 Ez a rendelet a kihirdetését követő 5. napon lép hatályba. (2) 26 Ez a rendelet a strukturális alapok keretében nyújtott támogatások irányítási és ellenőrzési rendszerei tekintetében az 1260/1999/EK tanácsi rendelet végrehajtása részletes szabályainak megállapításáról szóló, 2001. március 2-i 438/2001/EK bizottsági rendelet végrehajtásához szükséges rendelkezéseket állapít meg. 1 A rendeletet a 41/2010. (XII. 31.) NFM rendelet 6. § a) pontja hatályon kívül helyezte 2011. január 1. napjával. 2 Az 1. § az 5/2008. (VI. 5.) NFGM–EüM együttes rendelet 1. §-ával megállapított szöveg. 3 A 2. § (1) bekezdés b) pontja az 5/2008. (VI. 5.) NFGM–EüM együttes rendelet 2. §-ával megállapított szöveg. 4 A 2. § (2) bekezdése a 3/2007. (I. 24.) MeHVM–EüM együttes rendelet 2. §-ával megállapított szöveg. 5 A 3. § az 5/2008. (VI. 5.) NFGM–EüM együttes rendelet 3. §-ával megállapított szöveg. 6 A II. Fejezet címe az 5/2008. (VI. 5.) NFGM–EüM együttes rendelet 4. §-ával megállapított szöveg. 7 A 4. § bevezető szövegrésze az 5/2008. (VI. 5.) NFGM–EüM együttes rendelet 5. §-ával megállapított szöveg. 8 A 4. § a) pontja az 5/2008. (VI. 5.) NFGM–EüM együttes rendelet 5. §-ával megállapított szöveg. 9 Az 5. § (1) bekezdése az 5/2008. (VI. 5.) NFGM–EüM együttes rendelet 6. §-ával megállapított szöveg. 10 Az 5. § (2) bekezdése a 3/2007. (I. 24.) MeHVM–EüM együttes rendelet 3. §-ával megállapított szöveg. 11 A 9. § (1) bekezdése a 3/2007. (I. 24.) MeHVM–EüM együttes rendelet 4. § (1) bekezdésével megállapított szöveg. 12 A 9. § (2) bekezdésének k) pontja a 3/2007. (I. 24.) MeHVM–EüM együttes rendelet 4. § (2) bekezdésével megállapított szöveg. 13 A 11. § a 3/2007. (I. 24.) MeHVM–EüM együttes rendelet 5. §-ával megállapított szöveg. 14 A 12. § és az azt megelőző alcím az 5/2008. (VI. 5.) NFGM–EüM együttes rendelet 7. §-ával megállapított szöveg. 15 A 13. § és az azt megelőző alcím az 5/2008. (VI. 5.) NFGM–EüM együttes rendelet 8. §-ával megállapított szöveg. 16 A 15. § (2) bekezdése a 3/2007. (I. 24.) MeHVM–EüM együttes rendelet 6. §-ával megállapított szöveg. 17 A 15. § (3) bekezdése a 3/2007. (I. 24.) MeHVM–EüM együttes rendelet 6. §-ával megállapított szöveg. 18 A 15. § (4) bekezdése az 5/2008. (VI. 5.) NFGM–EüM együttes rendelet 9. §-ával megállapított szöveg. 19 A 16. § (2) bekezdése a 3/2007. (I. 24.) MeHVM–EüM együttes rendelet 7. §-ával megállapított szöveg. 20 A 16. § (3) bekezdése az 5/2008. (VI. 5.) NFGM–EüM együttes rendelet 10. §-ával megállapított szöveg. 21 A 17. § (3) bekezdését az 5/2008. (VI. 5.) NFGM–EüM együttes rendelet 11. §-a iktatta be. 22 A 19. § az 5/2008. (VI. 5.) NFGM–EüM együttes rendelet 12. §-ával megállapított szöveg. 23 A 20. §-t és az azt megelőző alcímet az 5/2008. (VI. 5.) NFGM–EüM együttes rendelet 14. § (2) bekezdése hatályon kívül helyezte. 24 A 21. § (1) bekezdése a 3/2007. (I. 24.) MeHVM–EüM együttes rendelet 8. §-ával megállapított szöveg. 25 A 22. § eredeti szövegének megjelölését (1) bekezdésre változtatta az 5/2008. (VI. 5.) NFGM–EüM együttes rendelet 13. §-a . 26 A 22. § (2) bekezdését az 5/2008. (VI. 5.) NFGM–EüM együttes rendelet 13. §-a iktatta be, egyidejűleg a § eredeti szövegének megjelölését (1) bekezdésre változtatva.